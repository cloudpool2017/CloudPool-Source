---
title: 秋兴八首
date: 2017-02-25
writer: m4
categories: 浊诗
main: 好无聊啊，发个旧作吧
---
其一


岁序悄移到几时？哪知素翳润青丝。

拂帘霜壁凝清画，听雨冰墀落玉棋。

总为无心先放眼，还缘有恨已摧眉。

珠玑笔底无人问，徒向秋风各自悲。


其二


暮雨帡幪久不开，阑珊待月却徘徊。

重砧伴水喧声去，殢雾逐云苦句来。

猜惧阍人须厚赂，忧疑驽马少高才。

千言万字犹一炬，因问何人不自哀？


其三


槛外初闻雨翻盆，便穿肃气被无温。

竭思尚恐枯肠尽，问世非忧冷目昏。

夜夜潜鳞浮故浦，遥遥社鼓入孤村。

衣冠总为簪缨阔，且振精神尽此樽。


其四


楼头暮日对天霞，月涌星垂霁色佳。

迤逦寒山接远径，葳蕤冷桂啭归鸦。

镜中偷换年年鬓，陌上空衰岁岁花。

怕见飞光随玉漏，秋深昼短应须嗟。


其五


夤夜无眠对玉柯，方惊络纬怨声多。

穹冥四面飞流斗，埒堮三更转旷河。

云梦波泉牵紫鹤，洞庭木叶下青螺。

烛花点点堆灯盏，笑我寻章笔未呵。


其六


平明久起近雕栏，看取霜枝泪不干。

陌外叠台方百尺，城中古道已一观。

舟驰画栋排仙掌，鸟翥长亭散玉盘。

盛世哪知孤客意，繁弦各自奏清欢。


其七


韶华远志各成殊，自古穷经老万夫。

启齿寻章搜玉箧，沾唇畏酒冷铜壶。

空咽病骨犹能在，笑问人间底事无？

纵使摘得千古句，平添万类此生孤。


其八


犹忆良辰去日逢，仿佛一夜近霜冬。

闲征稚语惭诗圣，伪咏新词谢赋宗。

聊驾孤舟津渡浅，试看双靥醉怀浓。

春花秋月何时尽，掩罢诗书意万重。